<h1>Paituli STAC - Spatio Temporal Asset Catalog</h1>

<p>
	<a href="https://stacspec.org/en/" target="_blank">STAC</a> on spesifikaatio ajallisen ulottuvuuden omaavan paikkatiedon kuvailemiseksi. Se yksinkertaistaa huomattavasti aineistojen <strong>hakua ja lataamista</strong>. 
	STAC sisältää vain aineistojen metatiedot ja linkit varsinaisiin tiedostoihin. Tiedostot itsessään säilytetään yleensä pilvipalvelimella. STAC on eniten käytettynä kaukokartoituskuvien ja muun rasteridatan kanssa, mutta sitä voidaan käyttää myös vektori- ja pistepilviaineistojen kanssa. STAC sopii parhaiten aikasarjoja käsitteleviin käyttötapauksiin.
</p>

<p>
	STAC pääkäsitteet (suomennokset eivät ole vakiintuneita): 
</p>

<ul dir="auto">
	<li><strong>Catalog</strong> (suom. Luettelo) - yleinen palvelun metatieto ja linkit saatavilla oleviin Kokoelmiin. Esimerkki: Paituli STAC</li>
	<li><strong>Collection</strong> (suom. Kokoelma) - Kokoelmaan liittyvä metatieto ja linkit saatavilla oleviin Tuotteisiin. Yksi Kokoelma sisältää samantyyppisiä Tuotteita. Esimerkki: ESA/SYKE, Sentinel-2 kuukausittaiset indeksimosaiikit</li>
	<li><strong>Item</strong> (suom. Tuote) - ydinyksikkö, joka kuvailee dataa tietyltä ajalta ja paikalta. Tuote sisältää yhden tai useampia Resursseja. Esimerkki: ESA/SYKE, Sentinel-2 kuukausittaiset indeksimosaiikit alueelta X ja ajankohdasta Y</li>
	<li><strong>Asset</strong> (suom. Resurssi) - Tuotteeseen liittyvät tiedostot ja linkit, jotka voivat olla datatiedostoja tai linkkejä metatietoon jne. Esimerkki: NDVI indeksi ESA/SYKE, Sentinel-2 kuukausittaiset indeksimosaiikit alueelta X ja ajankohdasta Y. Aineisto sisältää myös muita indekseja, joista jokainen on Resurssi, sillä jokainen indeksi on tallennettu erilliseen tiedostoon</li>
</ul>

<img align=middle src="./STAC.png" style="width: 100%"/>

<p>	
	Maailmanlaajuisesti on olemassa paljon STAC-katalogeja. STAC Index -sivusto sisältää <a href="https://stacindex.org/catalogs" target="_blank">listan julkisista STAC luetteloista</a> ja tarjoaa myös hyvän mahdollisuuden tutustua erilaisiin luetteloihin.	
</p>

<p>
	Etsiessä dataa STAC luetteloista tärkeimmät kriteerit ovat sijainti, aika sekä kokoelman nimi. 
	Tuotteilla voivat olla myös lisätietoja, esimerkiksi kaukokartoituksen optisten kuvien pilvisyyttä, jota voidaan myös sisällyttää hakuehtoihin.
</p>

<p>
	STAC on mahdollista toteuttaa <strong>staattisena</strong> kokoelmana JSON-tiedostoja tai <strong>ohjelmointirajapintana (API:na)</strong>. STAC API tukee nopeaa hakua myös isoista aineistoista, joissa on tuhansia tai miljoonia tuotteita.
</p>
		
<p>	
	Paras tallennusvaihtoehto STAC:ista linkitetylle varsinaiselle datalle on pilvioptimoitu tiedostomuoto: <a href="https://www.cogeo.org/"> Cloud-Optimized GeoTiff (COG)</a> rasteriaineistoille ja <a href="https://copc.io/">COPC</a> pistepilviaineistoille. Pilvioptimoitut tiedostomuodot mahdollistavat aineistojen osittaisen latauksen, että ladataan vain tietty alue tai vain yleistetty versio aineistosta. Myös muita tiedostomuotoja voidaan käyttää, mutta riippuen niiden sisäisistä rakenteista osittainen lataus voi toimia epäoptimaalisesti.
</p>

<p>	
	Jotta STAC rajapintaa voi hyödyntää aineistojen hakemiseen, tarvitaan erillisiä <strong>työkaluja</strong>.
	<a href="https://stacindex.org/ecosystem#/" target="_blank">STAC loppukäyttäjän työkaluja</a> on tarjolla 
	<a href="https://pystac-client.readthedocs.io/en/latest" target="_blank">Pythonille </a>, 
	<a href="https://cran.r-project.org/web/packages/rstac/index.html" target="_blank">R:lle</a>, 
	<a href="https://stac-utils.github.io/qgis-stac-plugin/" target="_blank">QGIS:lle</a> 
	sekä <a href="https://github.com/JuliaClimate/STAC.jl" target="_blank">Julialle</a>. 
	Pythonille ja R:lle on olemassa lisäksi kirjastoja moniaikaisen rasteridatan lataukseen ja analysointiin. Nämä työkalut tukevat myös rinnakkaislaskentaa, jolloin suurten aineistojen käsittely on helposti mahdollista.
	<a href="https://radiantearth.github.io/stac-browser/" target="_blank">STAC Browser:ia</a> voi käyttää STAC-datan hakemiseen rajapinnasta verkkoselaimella. Jokaisella STAC luettelolla on osoite, joka on annettava työkaluille luetteloiden löytäämiseksi. 
</p>

<p>
	CSC on valmistellut esimerkkiskriptejä <a href="https://www.github.com/csc-training/geocomputing/blob/master/python/STAC" target="_blank">Pythonille</a> 
	ja <a href="https://www.github.com/csc-training/geocomputing/blob/master/R/STAC" target="_blank">R:lle</a>, jotka havainnollistavat, miten dataa etsitään ja käytetään STAC rajapinnasta ja mitkä ovat tärkeimmät tarvittavat kirjastot.
</p>

<h2>Paituli STAC sisältö</h2>	
<p>Paituli STAC luettelo sisältää suomalaista dataa. Tällä hetkellä se sisältää:</p>

<ul>
	<li>CSC:llä tallennettuna:
		<ul>
			<li>ESA, <a href="https://a3s.fi/sentinel-readme/README.txt" target="_blank">Sentinel-2 products</a>, 
			processed to Level-2A (Surface Reflectance), a selection of mostly cloud-free products from Finland. 
			Downloaded to CSC Allas by Maria Yli-Heikkilä (LUKE), Arttu Kivimäki (NLS/FGI) and Matias Heino (Aalto). JP2000 files.</li>
		</ul>
	<li>FMI:lla tallennettuna, <a href="https://pta.data.lit.fmi.fi/stac/root.json" target="_blank">FMI Tuulituhohaukka</a> 
	staattisesta STAC luettelosta, kaikki tiedostot COG:na:
		<ul>
			<li>ESA/FMI, Sentinel-2 11-days surface reflectance mosaics.</li>
			<li>ESA/FMI, Sentinel-1 daily backscatter mosaics: VV and VH polarisation.</li>
			<li>ESA/FMI, Sentinel-1 11 days backscatter mosaics: VV and VH polarisation.</li>	
			<li>ESA/FMI, Sentinel-2 annual surface reflectance mosaics.</li>	
			<li>ESA/SYKE, Sentinel-2 monthly index mosaics: NDVI, NDBI, NDMI, NDSI, NDTI.</li>
			<li>ESA, Sentinel-1 backscatter tiles: VV and VH polarisation.</li>
			<li>USGS/SYKE, Landsat (4 and 5) yearly index mosaics: NDVI, NDBI, NDMI, NDSI, NDTI. Valitettavasti tämän aineiston kanssa on FMI:n puolella teknisiä ongelmia, joten tiedostojen lataus ei onnistu.</li>	
			<li>NLS, Digital terrain model products: DTM, aspect, slope.</li>
			<li>Finnish Forest center, Canopy height model.</li>
			<li>LUKE, Multi-source forest inventory products.</li>	
			<li>LUKE, Forest wind damage risk map.</li>
			<li>FMI, Daily wind damage risk map.</li>	
		</ul>
	</li>
</ul>

<p>
	Paitulin STAC rajapinnan osoite on: <a href="https://paituli.csc.fi/geoserver/ogc/stac" target="_blank">https://paituli.csc.fi/geoserver/ogc/stac</a>
</p>

<p>
	<a href="https://radiantearth.github.io/stac-browser/#/external/paituli.csc.fi/geoserver/ogc/stac/?.language=en" target="_blank">
	STAC Browser Paituli STAC:lle</a>, selaimen kautta on nähtävillä mitä kokoelmia on saatavilla, etsiä tuotteita sekä esikatsella COG-tiedostoja.
</p>

<p>
	Paituli STAC on toiminnan alkuvaiheilla, joten enemmän kokoelmia tullaan lisäämään. 
	Seuraavaksi lisätään <a href="https://vm0160.kaj.pouta.csc.fi/geocubes/datasets/" target="_blank">Geoportin geocubeja</a> 
	ja <a href="metadata.html" target="_blank">Paitulin omaa aineistoa</a>. Jos haluat jakaa omia aineistoja Paituli STAC:in kautta, ensin varmistaa, että aineistot ovat ladattavissa URL-osoitteiden avulla (pilvioptimoitussa tiedostomuodossa) ja sitten ota yhteyttä CSC:lle.
</p>

<p>
	<a href="https://gis-workshops.a3s.fi/2023-06-13-stac-workshop.pdf">Työpajan "STAC - how to find and use spatiotemporal data easily?" kalvot</a>, 13.6.2023
</p>

<p>
	Paituli STAC on kehitetty <a href="https://www.aka.fi/en/" target="_blank"> Suomen Akatemian </a> 
	<a href="https://www.geoportti.fi/" target="_blank">Geoportti</a> rahoituksella.
</p>

<p>Jos teillä on palautetta, ole hyvä ja ota yhteyttä CSC:hen: servicedesk@csc.fi</p>
