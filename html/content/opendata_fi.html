<h1>Jaa paikkatietoaineistosi Paitulissa</h1>
<p>
	Suomen korkeakoulujen opiskelijoilla ja henkilökunnalla on mahdollisuus
	jakaa omia aineistoja Paitulissa ilmaiseksi. Aineistojen julkaisu ei
	tarkoita aineistoon liittyvien oikeuksien luovuttamista. Aineisto voi olla
	tuotettu esimerkiksi osana tutkimusta tai opetusprojektia. Aineiston kuvaama alue voi olla Suomesta tai muualta.
</p>
<p>
	Aineiston julkaisun
	jälkeen aineisto on vapaasti ladattavissa. <a href="http://docs.geoserver.org/latest/en/user/" target="_blank">GeoServerille</a> sopivat aineistot näkyvät esikatseluna lataussivulta ja ovat saatavilla
	WMS-, WCS-, WMTS- ja WFS-rajapintojen yli.
</p>
<p> CSC seuraa aineistojen
	latausmääriä ja raportoi vuosittain aineistojen toimittajille. Jokainen Paitulin aineisto saa myös pysyvän ID:n URN-formaatissa.
</p>
<h3>Ohjeet aineiston jakaamiseksi</h3>
<ol>
	<li>
		<strong>Varmista että aineisto on avattavissa</strong>.
		Avataksesi aineiston tulee sinun olla aineiston omistaja tai saada lupa
		julkaista aineisto sen omistajalta. Varmistathan myös ettei mikään
		sopimus tai tekijänoikeus estä aineiston avaamista. Aineiston
		uudelleenkäyttö on sallittava. Suosittelemme
		<a href="http://creativecommons.org/licenses/by/4.0/legalcode.fi" target="_blank">Creative Commons BY 4.0</a>
		-lisenssiä.
</li>

<li>
	<strong>Kuvaile aineisto</strong>. 
	Aineiston kuvauken tulee sisältää:
	<ul>
		<li>
			Otsikko, suomeksi ja englanniksi
		</li>
		<li>
			Lyhyt kuvaus, suomeksi ja englanniksi (ca 5-10 riviä)
		</li>
		<li>Pidempi kuvaus voi olla .pdf tiedostona lisäksi. (Ei pakollinen)</li>
		<li>
			Aineiston tuottaja
		</li>
		<li>Aineiston ajankohta (vuosi)</li>
		<li>
			Mittakaava
		</li>
		<li>
			Koordinaattijärjestelmä
		</li>
		<li>
			Lisenssi, esimerkiksi CC-BY-4.0
		</li>
		<li>
			Projekti, jossa aineisto on tuoettu ja sen kotisivu. (Ei pakollinen)
		</li>
		<li>
			DOI, URN tai muu PID, jos aineistolla on jo PID. (Ei pakollinen)
		</li>
	</ul>
</li>
<li>
	<strong>Luo aineistopaketti</strong>, teknisiä suosituksia:
	<ul>
		<li>
			Formaatti: Pakattu Geotiff tai JPG2000 rasteriaineistoille, GeoPackage tai Shape vektoriaineistoille, LAZ laserkeilausaineistoille.
		</li>
		<li>
			Koordinaattijärjestelmä: ETRS-TM35FIN (EPSG:3067) Suomen aineistoille,
			WGS-84 (EPGS:4326) globaaleille aineistoille.
		</li>
		<li>Tiedoston koko max 2 Gb.</li>
		<li>
			Tarvittaessa voit jakaa aineistosi karttalehdiksi, jos karttalehtijaosta
			on saatavilla oma tiedosto, sen voi lisätä aineistopakettiin.
		</li>
		<li>Pakkaa kaikki tiedostot yhteen .zip-pakettiin.</li>
		<li>
			Nämä on vain suosituksia, jos aineistollesi olisi sopivampi joku muu
			vaihtoehto tarkista kysymys CSC:lta.
		</li>
	</ul>
</li>
<li>
	Jos haluat, että aineistosi esitetään WMS ja WMTS
	palveluissa valitsemasi <strong>karttatyylillä</strong> voit lisätä
	aineistopakettiin tyylitiedoston <a href="http://docs.geoserver.org/latest/en/user/styling/sld-cookbook/" target="_blank">SLD</a>
	formaatissa. Jos SLD tuottaminen on vaikea, myös ArcGIS:lle tai QGIS:lle
	sopivia tyylitiedostoja voi lähettää. (Ei pakollinen)
</li>

<li>
	<strong>Lähetä aineistosi osoitteeseen:
	<a href="mailto:giscoord@csc.fi" rel="nofollow">giscoord@csc.fi</a></strong>. Pienemmät aineistot voi lähettää sähköpostin liitteenä, isoimmille sopii
	hyvin <a href="https://filesender.funet.fi/" target="_blank">FUNET FileSender</a>.
	FileSenderin tiedostojen kokoraja on 200 Gb. Jos aineistosi on isompi tai aineistosi on Allas tai Puhti-palvelussa tai jos aineiston lähetyksen kanssa on ongelmia, ota yhteyttä CSC:lle.
</li>

<li>CSC julkaise aineistosi viikon tai kahden sisällä.</li>
</ol>

<p>
	Kaikki kysymykset ja kommentit voi lähettää CSC:lle osoitteeseen:
	giscoord@csc.fi
</p>
