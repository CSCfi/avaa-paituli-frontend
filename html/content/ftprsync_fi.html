<h1>Http:n, ftp:n ja rsyncin yli lataaminen</h1>
<p>
  Paitulista ladattavan zip paketin enimmäiskoko on 2Gb, joten isompien
  aineistojen osalta on ollut mahdollista ladata vain muutamia karttalehtiä
  kerrallaan. Tämän rajoituksen poistamiseksi Paituliin on nyt lisätty
  mahdollisuus ladata aineistoja myös HTTP:n, FTP:n tai rsyncin avulla
  nic.funet.fi palvelusta. Jokaisen aineiston hakemistossa on Readme-tiedosto,
  jossa aineiston perustiedojen lisäksi on linkki Etsimeen, josta löytyvät
  laajemmat aineistokuvaukset.
</p>
<p>Protokollien juurihakemistot ovat:</p>
<ul>
  <li>
    <strong>HTTP</strong>:
    <a href="http://www.nic.funet.fi/index/geodata/" target="_blank"
      >http://www.nic.funet.fi/index/geodata/</a
    >
  </li>
  <li>
    <strong>FTP</strong>:
    <a href="ftp://ftp.funet.fi/pub/sci/geo/geodata/" target="_blank"
      >ftp://ftp.funet.fi/pub/sci/geo/geodata/</a
    >
  </li>
  <li>
    <strong>rsync</strong>: rsync://rsync.nic.funet.fi/ftp/pub/sci/geo/geodata/
  </li>
</ul>
<h3>Suositeltavat ohjelmistot</h3>
<p>
  FTP ja rsync ovat molemmat hyviä vaihtoehtoja alihakemistoja sisältävien
  hakemistojen lataamiseen. Molempia käytettäessä voi helposti valita vain
  ylimmän kansion ja ladata kaikki alikansiot sisältöineen automaattisesti.
</p>
<ul>
  <li>
    Helpoin tapa käyttää FTP:tä Windowsissa on ladata tähän tarkoitukseen tehty
    ohjelmisto, esimerkiksi
    <a href="https://filezilla-project.org/" target="_blank">Filezilla</a> tai
    <a href="https://winscp.net/eng/download.php" target="_blank">WinSCP</a>
  </li>
  <li>
    Komentorivityökaluista suosittelemme <strong>rsync </strong>ohjelmaa. Se
    tarjoaa mahdollisuuden jatkaa keskeytynyttä latausta, joten se on parempi
    vaihtoehto todella isojen (n. 100 Gb +) aineistojen lataamiseen. rsyncin
    pitäisi tulla useimpien Linux jakeluiden mukana valmiiksi asennettuna.
    Windows ympäristössä se tulee asentaa itse, esimerkiksi
    <a href="http://itefix.net/cwrsync" target="_blank">cwRsync</a>.
  </li>
  <li>
    Jos rsync ei ole käytettävissä, seuraava vaihtoehto on
    <strong>wget</strong>.
  </li>
</ul>
<h3>Aineiston löytäminen</h3>
<p>
  Paituli sisältää noin 12 Tb (= 12 000 Gb) dataa, joten useimmiten on tarpeen
  ladata vain pieni osa Paitulin sisällöstä.
</p>
<p>
  <strong>Kokonaisen aineiston lataaminen:</strong>
</p>
<p>
  Paitulin hakemistoja on helppo selata HTTP tai FTP osoitteiden kautta.
  Aineistot on tallennettu loogisiin alihakemistoihin, joten halutun aineiston
  löytäminen pitäisi olla kohtuullisen helppoa. Hakemistopuussa tulee ensin
  valita aineiston tuottaja, sitten itse aineisto, ja lopuksi vuosiversio (sekä
  mahdollisesti muita vaihtoehtoja).
</p>
<p>Toinen vaihtoehto on katsoa aineistojen polut Latauspalvelusta:</p>
<ol>
  <li>Avaa <a href="download.html">Latauspalvelu</a>,</li>
  <li>Valitse haluamasi aineisto</li>
  <li>Valitse "Linkit" välilehti vasemmasta alakulmassa.</li>
  <li>Käytä jotain FTP työkalua TAI rsynciä aineiston lataamiseksi:</li>
</ol>
<div class="codeBlock">
  rsync -a rsync://rsync.nic.funet.fi/ftp/pub/sci/geo/geodata/<b
    style="color: blue;"
    >mml/hallintorajat_milj_tk/2017/folder_to_save/</b
  >
</div>
<ul>
  <li>
    Vaihda komennossa siniset osat vastaamaan valitsemaasi aineistoa ja
    tallennushakemistoasi.
  </li>
  <li>
    -a käytä arkisto tilaa, mm. säilyttää alkuperäiset aikaleimat ja lataa
    kaikki alihakemistot
  </li>
</ul>
<p>
  <strong>Vain tiettyjen karttalehtien lataaminen:</strong>
</p>
<ol>
  <li>Avaa <a href="download.html">Latauspalvelu</a>,</li>
  <li>Valitse haluamasi aineisto</li>
  <li>Valitse karttalehdet kartalta tai haulla</li>
  <li>Klikkaa "Lataa tiedostolista" painiketta.</li>
  <li>
    Saat tiedostolistauksen sähköpostiisi, lataa listaus omalle koneelle.<br />
    (Vaihtoehtoisesti voi tiedostolistauksen muodostaa hyödyntämällä
    indeksikartan path sarakkeen tietoja. Indeksikartta on saatavilla Linkit
    välilehdeltä
    <a href="download.html">Latasupalvelu</a> sivulla.)
  </li>
  <li>Käytä rsynciä aineiston lataamiseksi:</li>
</ol>
<div class="codeBlock">
  rsync -a --files-from=<b style="color: blue;">file_list.txt</b>
  rsync://rsync.nic.funet.fi/ftp/pub/sci/geo/<b style="color: blue;"
    >folder_to_save/
  </b>
</div>
<p>
  <strong>wget käyttö aineiston lataamiseksi</strong>
</p>
<p>
  Joskus organisaation palomuuri voi estää ftp ja rsync:n käytön. Silloin on
  parasta käyttää wget työkalua http:n kanssa. wget:lla on paljon asetuksia,
  yksi toimiva tapa on seuraava:
</p>
<div class="codeBlock">
  wget -r -l inf -N -np -nH -x -E -R html
  --cut-dirs=http://www.nic.funet.fi/index/geodata/<b style="color: blue;"
    >mml/hallintorajat_milj_tk/2017/</b
  >
</div>
<div>-r, lataa rekursiivisesti alihakemistot.</div>
<div>
  -l inf, miten syvälle rekursiivinen lataus lähtee, oletuksena 5, tässä
  laitettu loputtomaksi
</div>
<div>
  -N, vain päivitys, jo olemassa olevia tiedostoja ei ladata uudestaan, tämä on
  tärkeä, jos lataus keskeytyy tai jos päivitetään jo aikaisemmin ladattua
  aineistoa.
</div>
<div>-np, estää ylähakemistojen latautumisen</div>
<div>-nH, poistaa palvelimen nimen</div>
<div>-x, kopioi hakemistorakenne</div>
<div>
  -cuts-dirs, leikkaa hakemistoja polun alusta, että hakemistopuu ei olisi liian
  pitkä, säätä tätä arvoa tarpeen mukaan
</div>
<div>
  -E, lisää html tiedostoille .html tiedonimen loppuun, muuten luodaan
  tiedostoja, jolla ei ole tiedostopäätettä (ei tarvetta, jos käytetään ftp:tä)
</div>
<div>
  -R html, älä tallenna html tiedostoja (ei tarvetta, jos käytetään ftp:tä)
</div>
<ul>
  <li>
    Jos mahdollista, käytä ftp palvelua, käyttämällä HTTP protokolla, saat
    ylimääräisiä index.* tiedostoja.
  </li>
  <li>
    Jos haluat ladata tiedostolistauksen avulla, lisää -i optio komentoon. Lisää
    myös juurihakemisto tiedostolistaukseen jokaiselle riville. Juurihakemistot
    on annettu tämän sivun alussa.
  </li>
</ul>
<h3>FTP mountin tekeminen</h3>
<p>
  Voit myös mountata paitulin FTP hakemiston omalle koneellesi. Tämä
  mahdollistaa tiedostojen selaamisen ja avaamisen suoraan GIS ohjelmilla (esim.
  qgis) ilman erillistä latausvaihetta. Tiedostot täytyy kuitenkin tietysti
  ladata, vaikka tämä tapahtuukin automaattisesti niitä avatessa, joten
  avaaminen FTP:n ylitse on hitaampaa kuin paikallisen tiedoston avaaminen.
</p>
<ul>
  <li>
    Linuxin käyttäjät voivat käyttää esim.
    <a href="http://curlftpfs.sourceforge.net/" target="_blank">curlFtpFS</a>.
  </li>
  <li>
    Windows käyttäjille ilmeisesti ei ole saatavilla vastaavaa ilmaista
    ohjelmistoa, joka toimisi järkevällä nopeudella.
  </li>
</ul>
