<h1>HTTPS:n, FTP:n ja rsyncin yli lataaminen</h1>
<p>
  Paitulin <a href="download.html">Lataussivu</a> mahdollistaa aineistojen latauksen .zip tiedostona, kerralla voi ladata max. 3 Gb. Tämä voi isompien aineistojen osalta olla rajoittavaa. Isojen latausten mahdollistamiseksi, Paitulin aineistot ovat saatavilla myös HTTPS, FTP ja rsync yli nic.funet.fi palvelussa. FTP ja rsync ovat yleensä helpompia käyttää, mutta niiden käyttö voi esim. Valtorin organisaatioissa olla estetty. HTTPS yleensä toimii.
 </p> 
 
<p>  
  Jokaisen aineiston hakemistossa on Readme-tiedosto,
  jossa aineiston perustietojen lisäksi on linkki Etsimeen, josta löytyvät
  laajemmat aineistokuvaukset.
</p>
<p>Protokollien juurihakemistot ovat:</p>
<ul>
  <li>
    <strong>HTTP</strong>:
    <a href="http://www.nic.funet.fi/index/geodata/" target="_blank"
      >http://www.nic.funet.fi/index/geodata/</a
    >
  </li>
  <li>
    <strong>FTP</strong>: ftp://ftp.funet.fi/pub/sci/geo/geodata/
  </li>
  <li>
    <strong>rsync</strong>: rsync://rsync.nic.funet.fi/ftp/pub/sci/geo/geodata/
  </li>
</ul>

<p>Vaihtoehdot isompien aineistojen lataamiseksi:</p>
	<ul>
	  <li>Hakemiston lataus, mahdollisesti alihakemistojen kanssa. 
	  </li>
	  <li>Lataus tiedostolistauksen mukaisesti. Tiedostolistauksen voi muodostaa <a href="download.html">Lataussivulla</a>.
	  </li>
	  <li>FTP mountin tekeminen</li>
	</ul>  

<h2>Hakemiston lataus</h2>

<p>
Tämä on suhteellisen helppo tapa tiedostojen lataamiseksi, jos tarvittavat tiedostot ovat palvelimella samassa hakemistossa. Jokainen Paitulin aineisto on omassa hakemistossa, joten tämä sopii erittäin hyvin kokonaisen aineiston lataamiseksi.
</p>

<h3>Hakemiston löytäminen</h3>
<p>
  Paitulin hakemistoja on helppo selata HTTP tai FTP osoitteiden kautta.
  Aineistot on tallennettu loogisiin alihakemistoihin, joten halutun aineiston
  löytäminen pitäisi olla kohtuullisen helppoa. Hakemistopuussa tulee ensin
  valita aineiston tuottaja, sitten itse aineisto, ja lopuksi vuosiversio (sekä
  mahdollisesti muita vaihtoehtoja).
</p>
<p>Toinen vaihtoehto on katsoa aineiston polku  <a href="download.html">Latauspalvelusta</a>:</p>
<ol>
  <li>Valitse haluamasi aineisto</li>
  <li>Valitse "Linkit" välilehti vasemmasta alakulmassa. Hakemistot kaikille kolmelle protokollalle näkyvät.</li>
</ol>

<h3>Hakemistossa olevien kaikkien tiedostojen ja alihakemistojen lataus</h3>

<p>
Hakemiston lataukseen voi käyttää erilaisia ohjelmistoja, linkit työkalujen dokumentaatioon on listattu tämän sivun lopussa.
Alla olevat esimerkit lataavat koko hakemiston sekä sen alihakemistot, ja tallentavat tiedostot vastaavaan hakemistorakenteeseen paikallisella koneella.
</p>

<ol>
  <li>Helppokäyttöisemmät ovat <strong>FTP ohjelmat</strong>, esim. FileZilla tai WinSCP. </li>
  <li><strong>rsync</strong> tai <strong>wget</strong> komentorivityökalut. Joskus organisaation palomuuri voi estää FTP ja rsync:n käytön. Silloin on parasta käyttää wget työkalua HTTPS:n kanssa.</li>
</ol>

<h4>FTP ohjelmat</h4>
<ol>
  <li>Yhdistä palvelimeen. host name: ftp.funet.fi, protocol: FTP, port number: 21.</li>
  <li>Jos käyttäjätunnusta tai salasanaa kysytään, jätä kenttä tyhjäksi.</li>
  <li>Valitse oikealle hakemisto, mihin tarvitsemasi aineisto on tallennettu.</li>  
  <li>Valitse vasemmalla hakemisto, mihin haluat ladata tiedostot.</li>    
  <li>Vetää tiedostoja tai hakemistoja oikealta vasemmalle, että niiden lataus käynnistyisi. </li>
</ol>

<h4>rsync</h4>

<div class="codeBlock">rsync -a rsync://rsync.nic.funet.fi/ftp/pub/sci/geo/geodata/<b style="color: blue;">mml/hallintorajat_milj_tk/2017/ local_folder_to_save/</b>
</div>
<ul>
  <li>
    Vaihda komennossa siniset osat vastaamaan valitsemaasi aineistoa ja
    tallennushakemistoasi.
  </li>
  <li>
    -a käytä arkisto tilaa, mm. säilyttää alkuperäiset aikaleimat ja lataa
    kaikki alihakemistot
  </li>
</ul>

<h4>wget</h4>

<p>
   wget:lla on paljon asetuksia, yksi toimiva tapa on seuraava:
</p>
<div class="codeBlock">wget -r -l inf -N -np -nH -x -R html -c --cut-dirs=6 ftp://ftp.funet.fi/pub/sci/geo/geodata/<b style="color: blue;">mml/hallintorajat_milj_tk/2017/ -P local_folder_to_save/</b></div>

<div class="codeBlock">wget -r -l inf -N -np -nH -x -R html -c --cut-dirs=4 https://www.nic.funet.fi/index/geodata/<b style="color: blue;">mml/hallintorajat_milj_tk/2017/ -P local_folder_to_save/</b></div>

<ul>
	<li>-r, lataa rekursiivisesti alihakemistot</li>
	<li>-l inf, miten syvälle rekursiivinen lataus lähtee, oletuksena 5, tässä
  laitettu loputtomaksi</li>
	<li>-N, vain päivitys, jo olemassa olevia tiedostoja ei ladata uudestaan, tämä on
  tärkeä, jos lataus keskeytyy tai jos päivitetään jo aikaisemmin ladattua
  aineistoa</li>
	<li>-np, estää ylähakemistojen latautumisen</li>
	<li>-nH, poistaa palvelimen nimen</li>
	<li>-x, kopioi hakemistorakenne</li>
	<li>-cuts-dirs, leikkaa hakemistoja polun alusta, että hakemistopuu ei olisi liian
  pitkä, säätä tätä arvoa tarpeen mukaan</li>
	<li>-c, jatkaa katkennutta latausta</li>  
    <li>
      Jos mahdollista, käytä ftp palvelua, käyttämällä HTTPS protokolla, saat
    ylimääräisiä index.* tiedostoja.
    </li>
</ul>

<h2>Lataus tiedostolistauksen mukaisesti</h2>

<p>
  Jos haluat ladata aineistosta vain tiettyjä karttalehtiä, pitää ensin muodostaa tiedostolistaus Paitulin käyttöliittymällä ja sitten ladata tiedostot komentorivityökaluilla.

</p>

<h3>Tiedostolistauksen muodostaminen</h3>

<ol>
  <li>Avaa <a href="download.html">Latauspalvelu</a>,</li>
  <li>Valitse haluamasi aineisto</li>
  <li>Valitse karttalehdet kartalta tai haulla</li>
  <li>Klikkaa "Lataa tiedostolista" painiketta.</li>
  <li>Saat tiedostolistauksen sähköpostiisi, lataa listaus omalle koneelle.</li>
</ol>

<p>
Vaihtoehtoisesti voi tiedostolistauksen muodostaa hyödyntämällä
    indeksikartan path sarakkeen tietoja. Indeksikartta on saatavilla Linkit
    välilehdeltä
    <a href="download.html">Latauspalvelu</a> sivulla.
</p>
  
  
<h3>Lataus tiedostolistauksen mukaisesti</h3>

<p> Valitettavasti FTP-ohjelmat eivät tue tiedostolistauksen käyttöä, joten tämä on mahdollista vain komentorivityökaluilla:
</p>

<h4>wget</h4>

<p>
Edelliseen esimerkkiin verrattuna tässä käytetään -i optiota tiedostolistauksen määrittelemiseksi.
</p>

<div class="codeBlock">wget <b style="color: blue;">-i file_list.txt -P local_folder_to_save/</b></div>

  
<h4>rsync</h4>
<p>Ennen latausta poista tiedostolistauksesta jokaisen rivin alusta 'http://www.nic.funet.fi/index/'.</p>

<div class="codeBlock">rsync -a --files-from=<b style="color: blue;">file_list.txt</b> rsync://rsync.nic.funet.fi/ftp/pub/sci/geo/<b style="color: blue;"> local_folder_to_save//</b>
</div>

<h4>Start-BitsTransfer Windows PowerShellissa</h4>

<p>Start-BitsTransfer vaatii vähän valmisteluja:</p>
<ol>
  <li>Lisää tiedostolistauksen uusi ensimmäinen rivi: Source</li>
  <li>Varmista, että local_folder_to_save/ on olemassa.</li>
</ol>
<div class="codeBlock">Import-CSV .\<b style="color: blue;">file_list.txt</b> | Start-BitsTransfer -Destination  <b style="color: blue;">local_folder_to_save/</b></div>

<p>Tämä versio komennosta tallentaa kaikki tiedostot yhteen hakemistoon. Jos haluat säilyttää alihakemistorakenteet, .csv tiedostoon tulee lisätä jokaiselle tiedostolle oikea tallennuspaikka, ks <a href="https://www.jesusninoc.com/10/08/start-bitstransfer-examples/" target="_blank">Start-BitsTransfer, Example 2.</a> Käytä esimerkiksi Exceliä .csv tiedoston valmisteluun. Myös kaikki alihakemistot pitää olla olemassa ennen Start-BitsTransfer komennon käynnistämistä.


<h2>FTP mountin tekeminen</h2>
<p>
  Voit myös mountata paitulin FTP hakemiston omalle koneellesi. Tämä
  mahdollistaa tiedostojen selaamisen ja avaamisen suoraan GIS ohjelmilla (esim.
  QGIS) ilman erillistä latausvaihetta. Tiedostot täytyy kuitenkin tietysti
  ladata, vaikka tämä tapahtuukin automaattisesti niitä avatessa, joten
  avaaminen FTP:n ylitse on hitaampaa kuin paikallisen tiedoston avaaminen.
</p>
<ul>
  <li>
    Linuxin käyttäjät voivat käyttää esim.
    <a href="http://curlftpfs.sourceforge.net/" target="_blank">curlFtpFS</a>.
  </li>
  <li>
    Windows käyttäjille ilmeisesti ei ole saatavilla vastaavaa ilmaista
    ohjelmistoa, joka toimisi järkevällä nopeudella.
  </li>
</ul>

<h2>Suositeltavat ohjelmistot</h2>

<ul>
  <li> FTP ohjelmistot: 
	<ul>
		<li><a href="https://filezilla-project.org/" target="_blank">Filezilla </a></li>
		<li><a href="https://winscp.net/eng/download.php" target="_blank">WinSCP</a>, vain Windows.</li>
	</ul> 
  </li>
  <li> Komentorivityökalut. rsync ja wget  pystyvät jatkamaan keskeytettyä latausta, näin että kaikkea ei ole pakko ladata jälleen uudestaan. wget tukee sekä HTTPS että FTP protokollaa. rsync ja wget löytyvät yleensä Linux ja Mac käyttöjärjestelmistä oletuksena. Windowsissa voi käyttää Windows Subsystem for Linux, tai asentaa työkalut itse. Start-BitsTransfer löytyy Windows PowerShellista oletuksena, se ei ole saatavilla Linux- ja Mac-käyttäjille.
	<ul>
		<li><a href="http://www.linuxguide.it/command_line/linux-manpage/do.php?file=rsync" target="_blank">rsync </a>. <a href="https://bobcares.com/blog/rsync-from-windows-to-linux-over-ssh" target="_blank"> rsync asennus Windowsiin </a></li>
		<li><a href="http://www.linuxguide.it/command_line/linux-manpage/do.php?file=wget" target="_blank">wget</a>. <a href="https://eternallybored.org/misc/wget/" target="_blank"> wget asennus Windowsiin  </a></li>
		<li><a href="https://docs.microsoft.com/en-us/powershell/module/bitstransfer/start-bitstransfer" target="_blank">Start-BitsTransfer</a></li>
	</ul> 
  </li>  
</ul> 